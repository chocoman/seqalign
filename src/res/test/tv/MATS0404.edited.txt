Máte slovo, hezký večer, milí diváci. Stížnosti na služby České pošty dosahují již masových rozměrů. Slogan "Dnes podáte, zítra dodáme" vyvolává už jen úsměv. A třeba takový "Balík do ruky" řada z vás do ruky neobdržela, neobdrží a musela si pro něj jít po svých na Českou poštu. Proč nedostáváte služby, za které si zaplatíte? A sjedná nový generální ředitel České pošty pro vás zákazníky, nápravu? O tom diskutovat budou. Kritika je na místě, ale někdy je přehnaná. Jsme státní podnik v tržním prostředí a hlavní příčina aktuálních problémů je, že stát v minulosti nezaplatil adekvátní částku za služby, které si objednal, vysvětluje nový generální ředitel České pošty. Dobrý večer.
Dobrý večer.
Kvalita služeb neodpovídá 21. století. Nemůžeme z toho vinit zaměstnance, ale politickou reprezentaci, která není schopna Českou poštu přizpůsobit současné situaci trhu, prohlásil místopředseda rozpočtového výboru Poslanecké sněmovny a poslanec ODS. Dobrý večer.
Hezký večer.
Česká pošta zamrzla v časech, kdy na doručování zásilek měla monopol. Od té doby vylepšovala zejména platy managementu, viz osmimilionový zlatý padák minulého odvolaného šéfa. Připomíná místopředseda senátního výboru pro veřejnou správu a senátor KDU-ČSL. Dobrý večer.
Dobrý večer.
Zkontrolovali jsme čtvrtinu poštovných dodejen a u 85 % skončila kontrola se závadou. Navíc u poloviny chyb si pošta na závadu nepřišla a další den jí ani nenapravila. Zdůrazňuje zástupce Českého telekomunikačního úřadu. Dobrý večer.
Hezký večer.
A za vás veřejnost. Většina pošťáků pracuje do roztrhání těla, aby byli zákazníci spokojeni. Je nutné si uvědomit, že pracují za nízké mzdy a často v nevyhovujících podmínkách, říká předsedkyně největších odborů České pošty. Dobrý večer.
Dobrý večer.
Česká pošta vybírá drahé poštovné za doručení balíku do ruky a místo doručení ho uskladní na pobočce. To je jako když zaplatíte celý rohlík a dostanete jen půlku. Stěžuje si nespokojený klient důchodce, právník. Dobrý večer.
Dobrý večer.
Pane Pollaku, tak vy jste nespokojený zákazník. Kdybyste, tady máte přímo pana generálního ředitele, co tak špatného jste s Českou poštou zažil.
Takže k tomu já můžu jenom říct, že ta, ten můj zážitek je čerstvej a tak, že mám, dostávám na složenku důchod. Ten důchod, složenka je mi uložena do schránky, vyzvednu, jdu na poštu, vyberu. Bohužel situace byla taková, že jsem do schránky složenku nedostal s tím, že adresát neznámý. Složenka se údajně vrátila na poštu. Byl jsem na poště, kde jsem se vyptával, kde je složenka, bylo mi sděleno, že složenka není v systému. Volal jsem tomu, kdo my vyplácí mzdu, ano složenka odešla. Došel jsem na poštu znovu v den vyplácení, to bylo přesně 11., kde je složenka? Složenka není. 12. se složenka vrátila mému, který mi vyplácí ten důchod, tak se jim vrátila složenka s tím, že adresát neznámý. Takže, to je velice zajímavý. Složenka se ztratila.
No vy  jste byl vlastně měsíc bez důchodu a vy jste s ním počítal.
Ano, přesně tak, já jsem s ním počítal. No a řekli, že, měli pochopení pro mě, že to se stane, ale že bohužel chyba se stala, že chyba není na jejich straně, že doručovatel schránku nenašel, schránka nebyla označena, což je nesmysl a že složenku vrátil. Já se ptám proto, jak mohou rychle vracet složenky nebo proč vrátili složenku tak brzy, když já jsem byl, já mě složenky chodily s určitým předstihem, to znamená, že když se vyplácí 11., složenka už 5. ...
Jde o to, že ona ta složenka zmizela z té pošty a ještě vám řekli, že vlastně když zde pan doktor Pollak bude měsíc bez důchodu, no tak pak ho za měsíc dostane dvakrát.
Ano, dvakrát, přesně tak.
Tak, pane generální řediteli, jak by bylo vám? Plat nikde, no.
Samozřejmě tohle není akceptovatelný. S tím panem Pollakem musím v tomhle tom souhlasit. Česká pošta měsíčně roznese 2 miliony důchodů, plateb nemocenských dávek a všeho. Je to celkem 12 miliard korun, ročně to představuje nějakou částku 144 miliard korun. To je to, co přejde přes Českou poštu, co se dává důchodcům. Stále tvrdím, že Česká pošta v tomto je spolehlivý partner nebo spolehlivý podnik a tu důvěru má. Jestli k takovýmto případům dochází, tak samozřejmě jako je to standardně, musíme okamžitě prošetřit. V případě, že to jsou důchody, tak je to ještě o to urgentnější a musíme zjednat nápravu. Tam nemůžeme hledat jakékoliv výmluvy.
No, takže dobře a zkuste mi říct, kde se stala chyba?
Já tenhle případ konkrétní neznám. To samozřejmě můžeme zjistit.
Kde se stala chyba, když teda má ten důchod přijít nebo ta složenka má přijít do schránky s nějakým předstihem, protože výplatní doba je jedna do nějakého datumu a když tam nepřijde a dotyčný člověk se přijde zeptat a pátrá po složence, jak je možné, že ta složenka není v systému?
Neumím teďka odpovědět, jestli ji někdo zašantročil a nebo zkrátka došlo k nějaký systémový chybě. Jenom říkám, že k takovýmto případům docházet nesmí.
Tak, nesmí docházet. Já bych poprosila nejdříve pana magistra Drtinu. Vy jste dělal kontrolu.
Já osobně ne, ale Český telekomunikační úřad.
Ale no tak já vím, že vy ne. To je jasné, to byste nezvlád, tolik poboček. Tak, pan generální ředitel říká, že se to stávat nesmí. .K čemu jste dospěli tak, jako srozumitelně třeba v té poslední velké kontrole na konci loňského roku.
To, že se to stávat nesmí, s tím naprosto souhlasím. Ta naše kontrola, která se týkala doporučených zásilek a proběhla posledních měsících loňského roku, tak se zaměřila na čtvrtinu doručovacích okrsků, tedy poměrně velký objem těch doručovacích okrsků a my jsme tam objevili, že v 85 % případů dep došlo k závadě. To znamená, že buď to nebyl proveden ten povinný pokus o doručení, to znamená, že pošťák, ani tu, ani ten dopis, tu doporučenou zásilku nevzal do své brašny a nešel s ní na to adresní místo nebo tam nevhodil výzvu, pokud už na té adrese byla a nezastihl toho adresát, ale co horší, kromě této závady, kromě této primární závady tam docházelo i k tomu, že tato chyba nebyla opravená ani v následujících dnech. To znamená ten pošťák se ani tu chybu nepokusil napravit další den, a to se týkalo poloviny z těch kontrolovaných dodejen.
Jenom, abychom měli jasno, pane magistře, vy nám chcete tvrdit, že 85 % to znamená, že z 10 zásilek 8 je chybných? Nebo jak si to máme ...
To ne, nevztahujme to na zásilky. Představme si to jako továrny. Máte v republice 10 továren a 8 z nich vyrábí zmetky.
Ano, no tak...
Ono to bylo tak, že v každém nebo z těch sledovaných a změněných okrscích došlo alespoň k jednomu pochybení, je to tak?
Tak.
Jo, takže není to o tom, že by to bylo 8 dopisů z 10, ze všech co tam je tak alespoň v nějakým případě došlo k tomuto pochybení. My samozřejmě respektujeme nález ČTU s tím musíme pracovat. Máme standardní metodiku, jak postupujeme dále a jaká nápravná opatření k tomu musíme přijmout, takže to se samozřejmě bude dít i v tomhle tom případě. Já jenom k tomu možná dodám, že my nemůžeme donekonečna povídat o tom, že máme podstav, že je největší fluktuace a odchody ať už dobrovolné zejména dobrovolné z řad pošťáků jsou právě u doručovatelů ať už listovních a nebo balíkových. A jsou regiony, kde opravdu máme jako kritický podstav, že nám například zaměstnance stahují ať už nové developerské projekty zahraničních firem nebo zahraniční továrny, automobilky a podobně. A tam ta situace je opravdu velice kritická. Nějaká opatření k tomu teďka z ČTU jednáme. My potřebujeme zaprvé zvýšit kvalitu zaměstnanců, které nabíráme. K tomu má přijmout i ta stabilizační opatření, která teďka v podniku provádíme včetně toho navýšení mezd, abychom si zaměstnance kvalitní udrželi a víme z naší praxe, že listovní doručovatel, který jde po okrsku, a který velice dobře zná a ani nemusíte mít pane doktore, ve finále to jméno na tom zvonku napsáno, protože on ví, že tam bydlíte a zná vás několik let, tak udělá všechno pro to, abyste svůj důchod dostal. Zatímco, když máme okrsky, kde opravdu přibíráme nováčky a nebo tam ty lidi chybí a musej si to mezi sebou rozdělovat a potom vidíte listovní doručovatelku, která váží 45 kilo, měří 1,55 metru, dá na záda baťoh a vozík a v 35stupňových vedrech tak, jak to bylo minulý rok obchází 12kilometrový okrsek, tak jako neumím si představit, jak donutit toho člověka, aby neudělal nějakou chybu a nebo něco podobného.
Teď bude reagovat protistrana. Jenom ještě, tak obměkčilo vás to? Máte teď větší pochopení?
Úplně ne, protože zas na druhou stranu jste největší zaměstnavatel v zemi.
Ano.
A je, prosím vás, pravda, vy jste řekl, že jenom 6 % zaměstnanců chybí České poště? 6 % jenom?
Tak, pokud mám aktuální data, tak z těch 30 tisíc lidí, které zaměstnáváte máte podstav nebo chybí vám 6 % zaměstnanců.
No, tak to je jako, víte kvůli 6 % aby se vám to takhle sesypalo, pane generální, to ..&gt;
Ale těch 6 % je z 30 tisíc a jsou to lidé v provozu, jsou to doručovatelé.
Tak, necháme pana místopředsedu Skopečka, prosím.
Tak, já myslím, že kritika pošty v poslední době je oprávněná. Na straně druhé, já si nemyslím, že za to mohu řadoví zaměstnavatelé České pošty nebo nový management. Ten problém je podle mě strukturální. Jedna věc je situace na trhu práce, která skutečně, když se zeptáte jakékoliv i soukromé firmy, tak zjistíte, že skutečně zaměstnanci nejsou, takže pošta bojuje stejně jako jiné firmy s tím, že zkrátka nedostatek zaměstnanců. Na straně druhé ale, kdyby se služby poskytovaly ze strany soukromých firem stejně tak a s touto výmluvou, tak té soukromé firmě se stane to, že  zkrátka zkrachuje. V tomhle má Česká pošta neskonalou výhodu, že prostě ten stát jí zkrachovat nenechá. To je jednak výhoda, ale zároveň nevýhoda toho, že je to státní firma, takovej ten línej kapr, kterej zkrátka se nedokáže rozpohybovat jako standardní soukromé firmy. Já si myslím, že pokud stát skutečně a politici nebudou odvážní a neřeknou, že v současné době, při změně technologií, při změně způsobu komunikace lidí mezi sebou je prostě nesmysl, že budeme mít přes tři tisíce poboček, které jsou velmi drahé. Českou poštu stojí obrovské náklady, tak samozřejmě nebude ani na ty platy velkého počtu zaměstnanců a ta situace se dramaticky nezlepší. Čili já skutečně nevidím problém na straně toho doručovatele, který prostě není schopen tu masu práce obhospodařit, protože by potřeboval kolegu, ale na straně druhé fakt potřebujeme se zamyslet nad tím, jak vůbec Česká pošta má vypadat pro nadcházející léta. Nestačí nějaké jedno dílčí opatření. Je opravdu potřeba se zamyslet nad tím, jak ta firma má v nadcházejících 10 - 20 - 30 letech vypadat.
Paní předsedkyně, vy jste chtěla reagovat.
Určitě bych chtěla reagovat, protože tady zaznělo vlastně pro diváky popsání té situace té kontroly ČTÚ vyznívá jako, že 80 % doručovatelů pracuje špatně, ale ono to tak není. Ale opravdu to z toho zaznělo. Protože jestliže na depu je jedno pochybení, tak ano, může to být nový zaměstnanec, jak říkal pan ředitel. Může to být nějaké nedopatření. Musíme si uvědomit, že pošťáci opravdu jsou v ohromným presu, protože jich chybí především hodně.
Dobře, ale paní předsedkyně, třeba ten balík do ruky. Já opravdu znám hodně občanů, kteří balík do ruky nikdy neobdrželi, ač si to zaplatili. Vy se na mě díváte nedůvěřivě, ale třeba já jsem prosím jedním z těch občanů, už dva roky se mi to nepodařilo získat do ruky. Před dvěma lety to fungovalo.
Dobře.
Poslední dva roky neexistuje, ano. Ale třeba, pane doktore, řekněte, balík do ruky, jo abyste nám na to...
Já vám popíšu situaci balík do ruky. Balík do ruky, to znamená, že vám přijde SMS zpráva, že se balík nepodařilo doručit. To je jedna věc.
Někdy. Někdy se to stane.
Pak to přijde podruhé, pak už nezbývá, než na tu poštu zajít a zeptat se, ukázat číslo doručovací a tak a zeptat se, kde je balík? A na poště vám řeknou, bohužel, nemám čas. Je tady 2,5 tisíce balíků a já ten váš balík hledat nebudu. Opravdu.
Ano, tak můj balík se třeba vždy najde, jo, ale ne je to zkušenost. Je to opravdu zkušenost pana doktora.
Já to nezpochybňuji, ale myslím si, že je to opravdu, musíme si uvědomit, že Česká pošta týdně doručí 10 milionů zásilek a hovoří se o těch chybách. Nehovoří se o tom, co je dobře.
Ale chápete, že opravdu, já nevím, jsme asi ten okrsek, já jsem tady za občany, já tady nebudu lobovat za sebe, ale u nás opravdu jako nechodí téměř nikomu balík do ruky. Ano a teď, podívejte se, člověk si tu službu zaplatí.
Já s tím naprosto souhlasím, paní Jílková.
A je tam asi už nějaká systémová chyba. Já mám jakou soucit, emapatii k zaměstnancům, takže já si jdu na tu poštu. Byť jsem zaplatila balík do ruky, rozumíte, ale to je ...
Ale víte o tom, že máte možnost požádat online o znovudoručení?
Ano, to jsem také zkusila.
A nedoručili?
No, prosím vás, když ten balík chci tak do týdne, tak je opravdu rychlejší jít na tu poštu. Říkám vám, můžeme mít smůlu na fluktujícího zaměstnance. Ale prosím vás, když probíráme balík do ruky, kdo z vás nedostal balík do ruky? Ano. No, tak kdo, prosím.
Já jsem ho také nedostal. Ale musím třeba Českou poštu pochválit za jednu výbornou službu, a to je EMS. Málokdo o ní ví, ale to je skutečně služba, kdy druhý den, dneska večer třeba v osm hodin ještě na některé pobočce podám balíček a druhý den ho příjemce dostane. Ale je ta služba samozřejmě několikrát dražší než obyčejný balík.
A kolik to stojí?
Zhruba dvojnásobek oproti normálnímu balíku.
Takže třeba ten malý balík přes 200 korun?
Přesně tak, ale na druhou stranu přece taková služba by měla být podle mého názoru normální, dnes podám, zítra dodáte, jak to máte ve svém sloganu.
No, ono totiž, pane generální řediteli, já jsem byla, protože opravdu i vlastně z tisku i nám, co přišly ohlasy, opravdu balík do ruky se začíná stávat takovou komickou záležitostí. A vy stále na stránkách České pošty, já jsem tomu nevěřila, ale opravdu jsem to tam četla, že balík do ruky je, že jako předám z ruky do ruky i v těch nejodlehlejších koutech naší země, již následující pracovní den po podání. Proč to tam máte napsáno? Myslíte, že je to pravda?
Takto, vy doručíme bez vánočního provozu, teďka, když je klid 200 tisíc balíků denně. Když 90 % uděláme správně a těch 10 ne, krát 5 tak se dostaneme na číslo 25 - 30 tisíc balíků nespokojených klientů týdně, což je město velikosti Břeclavi. To už je vidět, to už je slyšet. Neobhajuju, že to číslo je dostatečné nebo ne, ale co se týká té logistiky, tak logistika je přesně to, kde jsou nutné strukturální změny, jak je celá logistika organizovaná. Česká pošta se do tržního prostředí roku 2013 dostala ze situace, kdy byl obrovský, kdy doručovala obrovské množství listovních zásilek, v nichž měla dostatek finance. Listovní zásilky klesají řádově 300 - 500 milionů korun ročně na výnosech. To je to, o co pošta každý rok přináší a tu logistickou síť, tu balíkovou stavěla způsobem, protože to je trh, který roste 12 - 14 % ročně, způsobem posilujeme kapacity, stavíme depa, kupujeme další auta, sháníme další zaměstnance. Ale ono to takhle už dál nejde. Všechny moderní přístupy, řízení logistiky, dynamické plánování, využívání volných kapacit, zaměstnávání externích přepravních firem pro období nějakých maximálních výkonů nebo vánočního provozu a podobně, to je to, co na tý poště nikdy nebylo a teď jsme se dostali do situace, že opravdu už fyzicky v některých regionech a nebo v některých obdobích roku nejsme schopni ty balíky v té kvalitě doručit.
Ano, pan místopředseda.
Ale tak, jako klesá ten segment listovních zásilek, tak naopak roste díky rozšiřování obchodování po internetu. Roste samozřejmě segment těch balíků. A když se dneska zeptáte ve svém okolí, když si kupují nějaký produkt, který má někdo poslat a ten internetový obchod jim nabídne od koho si to chtějí nechat doručit, tak už Českou poštu nevolí. A já si myslím, že to je obrovská chyba, že se právě nesoustředíte na to, aby zejména v té balíkové službě jste byli perfektní, protože ti zákazníci, kteří jednou nedostanou balík, tak už samozřejmě budou volit jakoukoliv konkurenční firmu, a to bude dostávat tu poštu stále do větší ztráty, místo toho, aby třeba ta balíková sekce byla rostoucím segmentem, na kterém pošta bude v budoucnu vydělávat.
Jestli můžu jenom krátce zareagovat, souhlasím. Jenom nesouhlasím  s tím, že tam nic neděláme, protože strukturální změny nejsou vidět hned.
No dobře, tak ale nám řekněte klientům, co děláte?
Dobře, říkali jsme, že potřebujeme právě zvýšit podíl strojově tříděných zásilek. To jednoznačně zvýší kvalitu doručování. Zvedli jsme platy řidičům, doručovatelům. Plánujeme zavedení dynamického plánování kapacit, což nám umožní, dneska je to postavený tak, že ten pošťák jezdí pořád stejný okrsek, každou chvíli, každý den a je jedno, jestli má u sebe 4 balíky nebo 150 balíků a ten další taky. Ale není to tak, že když jeden jich má 150, druhý 4, že ty kapacity jsou schopni vykrýt. Na to jsou docela složité informační systémy. My tohle to zavádíme a tenhle ten systém chceme zavíst.
A kdy? Kdy?
To běží teďka, to je prostě projekt, který je v běhu. Já jenom musím říct, že 4 z 10 balíků na tomto trhu v České republice jsou doručeny Českou poštou a my uděláme všechno pro to, abysme ten tržní podíl udrželi nebo navýšili. Bavíme se i s konkurencí, víme jaký maj situace, protože k nám třeba přicházej řidiči. Ta situace na trhu práce, shánění řidiče, to je problém všem. Bohužel. Jako tohle je problém, který asi ještě nějakou dobu potrvá.
Tak, pan Štěrba, chce hovořit, prosím.
Čapský.
Tak to se omlouvám, to vynadám jinde, ano.
Sice sedím na pravé straně a chci v závěru popřát panu řediteli...
Ale my ještě nekončíme.
Já vím, v závěru mého vystoupení. Tak chci popřát panu řediteli a v každým případě mé vystoupení vyzní ve prospěch zaměstnanců, který podle mě za tuhle situaci vůbec nemůžou. A ten názor vám řeknu asi tak, já přijíždím z Přelouče Lohenic, což je obec o 92 číslech popisných, je tam 181 občanů a přivážím vám své zkušenosti, který jsem získal za 20 let aktivního využívání služeb České pošty v Přelouči a v Pardubicích. Jsem v průměru dvakrát týdně na poště a celých těch 20 let sleduji ten vývoj. Když nastoupil na ministra vnitra pan Chovanec, tak jsem se odhodlal k dopisu, abych ho vyjmu. Z toho, že jde o zrušení v podstatě v pošty, že se jedná o to, aby pošta přestala fungovat jako státní podnik, aby se to zprivatizovalo a tak dále. Měl jsem obavu, ano, měl jsem obavu, nedočkal jsem se odpovědi mezitím mě nový pan ministr ...
Takže vy si spíš myslíte, že se vlastně té České poště, zejména to byly roky 2013/14 nevyplatila ty peníze od státu, aby byla přivedena k privatizaci.
Jestli v tom uceleným, já jsem si udělal osnovičku, ale vemu to rychle. Podívejte se, vznik ministerstva pošta telekomunikací se vznikem republiky to je stoletá historie Česká pošta má 25 let svého trvání a vždycky za těch i 25 let jde o službu lidu. Já to chápu, že jde o službu lidu. To znamená, že doručit doporučení, noviny, složenky, sázky a tak dále a tak dále. Byl  jsem svědkem v určitém období, kdy se na zaměstnancích pošty chtělo, aby prodávali různý hračky, aby prodávali kosmetiku, všechny možný nesmysly, že jo, dneska se to teda podařilo odstranit, protože to je odčerpáváno, tam já vidím i důvody pak toho častýho odchodu těch zaměstnanců no a vyvrcholilo to tím, což považuji za největší podvod v této republice, kdy vlastně Česká pošta podepsala nějak nebo dohodu schválila, kdy máme Českou poštovní spořitelnu, ovšem zaměstnanci, kteří se podílejí na činnosti té spořitelny poštovní, tak vlastně zisky z těch finančních obratů jsou ČSOB. To znamená ČSOB banka si získala v podstatě dobrý umístění, střechu třeba i v Přelouči zabrala čtvrt prostoru té naší pošty tam, že jo, aby za přepážkou jsme neposlouchali vlastně. To znamená, že když je to ziskový peněžnictví, jakože banky jsou, máme jich dost, proč se tohoto nechopí Česká pošta, nedělá to sama, aby to tak nebylo, že jo.
Tak, necháme odpovědět pan místopředseda Carbol?
Ano, já děkuji. Já bych navázal na pana z Přelouče, protože já mám tentýž dojem, že Česká pošta je dlouhodobě vedená k privatizaci a myslím si to proto, že vlastně stát, který si tuto veřejnou službu České pošty objednává, ji na druhé straně neplatí a ten podnik se tím pádem dostává do situace, že nemá na mzdy, které by byly jaksi důstojné, když si vezmete, že mzda, průměrná mzda v České poště je dneska řádově o 7 nižší, než je průměrná v České republice, tak je to nedůstojné takové ohodnocení. A největší zátěž nesou nikoliv pan generální ředitel, ale ty doručovatelky, které musí celoročně, ať je slunce 35 stupňů nebo taky déšť, tak musí roznášet ty zásilky a mají za to 18 - 19 tisíc hrubého. Takže já s pánem souhlasím a mám podezření, že minulé vedení pošty mělo takové zadání politické, že se ta pošta má přivést vlastně na buben a potom se nějak dojde k tomu, že nikdo jiný než privátní projekt to nezachrání.
Ano, no tak je zajímavé, že ten minulý generální ředitel, jmenoval se Enkláva nebo už nevím. Ale, no jak se jmenoval?
To nevím, ale dostal ten zlatý padák 8,5 milionů ...
No, protože to je neuvěřitelné, že on vlastně přivedl ten podnik, loni byl poprvé ve ztrátě, je to tak? Ano a on tam byl čtyři roky a dostal 8milionového padáka? 8 milionů? Ne, to mi řekněte, paní předsedkyně třeba, jak bylo vašim zaměstnancům? Manažer, to je opravdu nehorázné. Generální ředitel, který přivede poštu ke ztrátě, vy tady roznášíte poštu za 18 tisíc hrubého, to je kolik čistého?
Jak u koho, ale 15 tisíc.
15 tisíc a tady generální ředitel dostane padáka 8 milionů? Jak vám bylo? Dyť to je, to ale opravdu jako kdyby by to byla politická zakázka, aby to přived ke ztrátě.
Paní Jílková, ale ono to má určitě souvislost už jak to bylo koncipováno. Když byla připravovaná liberalizace trhu poštovních služeb, tak vlastně zákonný podmínky byly nastaveny tak, že pošta měla zaplatit veškerou veřejnou službu, když to srovnáte s dopravou, ať už železniční nebo autobusovou. Tak tam všude se stát podílí na nákladech, protože je to veřejná služba pro občany. A Česká pošta vynaložila od roku 2013 více než 11 miliard korun na ty náklady a dostala od státu jenom 3 a já tady mám připravený vlastně graf, jak se vyvíjela mzda zaměstnanců České pošty, to je tady to žlutě označené a tady dole je rozdíl mezi průměrnou mzdou České pošty a národním hospodářstvím. A vidíte, že od roku 2013, kdy právě pošta působí v plně konkurenčním prostředím, bez jakýchkoliv úlev, tak se ten rozdíl výrazně zvyšuje, protože pošta musela šetřit na ty náklady, co vynaložila a nejvíc šetřila na zaměstnancích. Proto mají tak strašně nízké mzdy. A těch 7 tisíc je hrozně moc.
No, to jsme zase u toho bývalého vedení, jak se jmenoval ten pan generální ředitel. Ne mě to zajímá.
Elkán.
Elkán. Pan generální ředitel Elkán, který byl dosazen pane ministrem Chovancem, jo, to je nutno si říci, pak ho odvolal ten ministr vnitra Metnar, pan ministr Chovanec  už nám také zmizel z politického dění. Ale prostě je to zajímavé. A je to ostudné. To apeluju prostě na politiky, aby tady někdo roznášel poštu za 15 - 14 tisíc čistého a potom někdo, kdo přivede ke ztrátě takovýto podnik dostal 8 milionů.
Jestli na to můžu reagovat. Tady zazněly dvě obavy z toho, že se pošta má privatizovat. Já mám spíš obavu, že k privatizaci nikdy nedojde. Protože když se podíváte na příklad Německa, kde de facto pošta byla zprivatizovaná, tak tam vzrostl nejenom kvalita těch služeb, ale vzrostl i objem toho obchodu a těch služeb, které ty privátní subjekty...
Když to bylo privatizováno.
Ano přesně tak.
S velkou finanční injekcí státu.
Přesně tak. Když se podíváme na Nový Zéland, tam se z pošty udělala akciová společnost, přestože to zůstává v rukou státu, tak ty tržní prvky tam přece jenom existují. Čili já mám spíše obavu, ne z toho, že se to bude privatizovat, ale z toho, že se to nebude privatizovat, protože samozřejmě státní podnik, jako kterýkoliv jiný, ať je to Česká pošta nebo České dráhy, prostě trpí neefektivitou. Politické tlaky jsou tam samozřejmě jiné, než v soukromé firmě. Soukromá firma, soukromý investor, soukromý podnikatel by nikdy 8milionový padák generálnímu řediteli, který by udělal ztrátu prostě nedali. Prostě by s ním neuvazřeli další manažerskou smlouvu a ten člověk by letěl. Toto je možné jenom ve státních podnicích, kde se prostě zkrátka nešetří, hospodaří se neefektivně, protože tam není ten bič toho vlastníka...
Víte co, zaměstnanci by vám řekli, že se šetří. Rozumíte na nesprávném místě.
Šetří se na zaměstnancích, ale když bychom se podívali třeba na tu logistiku, tak určitě pan generální ředitel potvrdí, že privátní majitel má určitě nižší náklady dneska na logistiku než Česká pošta. Je to z logiky věci. On si to zkrátka víc pohlídá. Ten tlak na toho soukromýho podnikatele, na investora, je samozřejmě daleko větší než na ten státní podnik. Z definice, ale neplatí to jenom pro Českou poštu, platí to pro jakýkoliv státní podnik. A dokud Česká pošta bude 100% státní podnik a nepustí ani ty malé pobočky soukromým majitelům třeba provozovatelům nějakých konzumů ve vesnicích, i když ty už neexistujou díky EET, že jo, ty jsou bohužel zavřeny, to už moc jako pošta využít nemůže. Ale pokud nedojde k nějaké jako širší privatizaci těch dnes ztrátových nebo malých poboček formou frančíz, tak si myslím, že se kvalita ani hospodaření České pošty nezlepší.
Chcete reagovat?
Já byc chtěla opravdu reagovat, protože privatizace přece neznamená, že se zajistí veřejná služba. Který soukromý podnikatel by nesl ztrátu, já nevím 8 miliard korun za něco, co mu ukládá zákon? To tady nezaznělo. A my chceme přece, aby občani našeho státu nežili jenom ve městech, žijou na venkově a my chceme, aby měli službu, ta pošta je leckdy poslední dotek státní správy, a když to bude zprivatizováno, tak tam pojedou teda v té ztrátě?
Ale přece v dopravě máme také soukromé firmy a stát si tam nedokáže objednat veřejnou službu, kterou potřebuje a fungujou daleko lépe.
Já bych poprosila, my tady máme místostarostu Řep, prosím, já vám to pak vrátím ten mikrofon, pane Marku, tak když mluvíme o rušení těch poboček, vy teď budete pět měsíců bez pošty. Protože se opravuje. Vadí to obyvatelům nebo ne?
No, oni to ještě nevědí. My to taky nevíme jistě, ale minulý týden jsme měli jednání s majitelem té velké budovy, který postupně rekonstruuje a já jsem se speciálně zeptal na to, protože kolují fámy o tom, že by pošta, ta pobočka měla být dočasně zavřená, oni mi to potvrdili, že skutečně pět měsíců nebudou přepážky. Já doufám, že se to povede ještě zvrátit, jo, ale když jsem se ptal jako, oni že neměli jiný prostor, aby jim nabídli dočasně, tak samozřejmě nabízeli, ale pošta o to neměla zájem. Zajímalo je jenom, aby tam mohlo zůstat nějaký překladiště ...
A řekněte nám, vaši občanům, jako vadilo by to nebo ne, protože my jsme slyšeli, o tom se taky diskutuje. Česká pošta má vlastně dle vládního nařízení mít 3 200 poboček v republice. A jedna třetina těch poboček je vysoce ztrátových. Takže víte, co by to znamenalo u vás třeba pro občany, kdyby tam nebyla pošta.
Tak 25 tisíc obyvatel máme jednu poštu, kde je 7 přepážek, z toho standardně jsou otevřené 3. Možná by mohli do budoucna ty 4 co jsou zavřený pronajmout jednu na trafiku, jednu časopisů prodávají spoustu, jedno papírnictví. A když to bude zavřené těch pět měsíců a vy dostanete dopis nějaký rekomando, tak logicky doma dopoledne nejste, takže v lepším případě dostanete lísteček a dozvíte se, na kterou poštu si dojdete pro dopis. Myslím si, že tohle to je hodně smutný.
Tak, chce reagovat pan generální ředitel?
Jenom krátce řeknu, že konkrétně tady probíhají teďka ta jednání i o té rekonstrukci, která proběhne v příštím roce. Další jednání je naplánováno na 29. 4. s paní starostkou Řep Prahy 17, takže tohle to řešíme. Samozřejmě nemáme zájem jakkoliv občany omezovat a nebo jim tu službu brát. Tam trochu je to i nešťastný v tom, že právě vy jste obsluhováni z depa Rudná, kde chybí 35 % doručovatelů a balíkářů. Takže tam ta situace je opravdu vážná.
35 %?
35 %.
A kolikrát prosím vás k vám chodí pošta? Každý den?
Ve středu a v dubnu většinou.
Jo, takhle. A co týče mají se bát občané, že se budou rušit nějaké ty pobočky nebo máte podporu vlastně i současné vlády, že zůstanou zachovány?
Je to vládní nařízení. Těch 3200 poboček je něco, co nám ukládá Český telekomunikační úřad, vláda. Český telekomunikační úřad to kontroluje a my můžeme rušit, měnit, přesouvat maximálně 100 poboček ročně.
Plánujete něco takového?
Teď nic takového neplánujeme, protože my to máme uloženo.
Vážení, teď necháme už vlastně budeme diskutovat s občany. Já bych poprosila paní Šimkovou. Paní Šimková, vy jste pracovala na poště.
Ano, já jsem pracovala na poště asi tři čtvrtě roku jako na přepážce. Tím bych se chtěla právě zastat i těch přepážkových pracovníků a oni vlastně odcházejí ve velkým, protože je na ně vyvíjen obrovskej nátlak ohledně uzavírání finančních produktů pro ČSOB. Samozřejmě vedoucí a manažeři podporují taky podvody na výplatních strojích pošty, kterýma se označujou běžný zásilky a z toho financujou falešný finanční produkty pro ČSOB, aby splnili nějakej ten obrat teda tý pobočky.
Já teď nerozumím.
A tím pádem dostali potom své směšné prémie za splnění nějakýho plánu.
Že falšují, že uzavřeli více smluv pro tu ČSOB?
Já sama jsem k tomu byla taky vyzývána samozřejmě jsem řekla, že se s tím podílet nebudu. Skončila jsem na koberečku u paní ředitelky, pak samozřejmě jsem teda dala výpověď, protože jsem řekla, že jako tohle to rozhodně podporovat nebudu. Takže i chápu, proč ty zaměstnanci vlastně tam odsud utíkají, protože se na ně vyvíjí neustálej nátlak a to, že už neprodávají, taky není pravda. Prodáváj a je přesně předepsaný, jak mají, kde mají být vystavený obálky, jak kolik prodáváte.
Tak obálky třeba nevadí.
Ale nejenom obálky, ale i ty produkty, pastelky a tak.
Plyšáky... Takže vy vlastně, když jste pracovala na přepážce, tak já nevím, máte vyřizovat důchody...
Nejúžasnější práce jakou jsem kdy dělala teda, můžu říct zase. Co se týče práce s lidmi, tak.
Tak to je hezké. Ale pojďme k tomu, vy tedy máte zejména, já nevím, řešit složenky, doručené, doporučené dopisy a podobně a do toho vy jste museli ještě uzavírat ...
Uzavírat ty finanční produkty a když se to neudělalo, tak vlastně vedoucí to vždycky nějakým způsobem ututlali tím, že ať už se dělali /nesrozumitelné/ z výplatních strojů a z toho se pak financovaly nějaký produkty, který samozřejmě potom nebyly aktivní, ale pošta splnila plán a dostali své prémie.
A byli jste tedy pod tlakem, abyste, že musíte každému tedy klientovi nabídnout.
Každýmu vedoucí místo toho, když třeba, protože přepážkových pracovníků je hrozně málo a třeba u nás zrovna bylo na 40 pracovníků 11 vedoucích a že by je jako napadlo si třeba sednout na přepážku a pomoct nám, když bylo ve frontě spoustu lidí, ne. Seděli tam se sešitem a dělali si čárky, kolikrát jsme nabídli a když ne, tak prostě byly za to kázeňský postihy.
No, tak to vypadá, že ti šéfové aspoň...
Já jsem tuhle tu problematiku napsala panu řediteli do otevřenýho dopisu, kterej byl adresován nejen jemu, ale i všem oblastním manažerům a bohužel jako doteď mi na něj nebylo odpovězený, takže to vnímám jako, že mlčením s tím jakou souhlasíte?
Tak je dobře, jste v Máte slovo, tady jste to panu generálnímu řediteli řekla, pane generální řediteli, to zase, to jsme všichni svědci toho opravdu na poště, že ta pracovnice má tam frontu, ano a místo toho, aby rychle vyřídila poštu, tak ještě nabízí ty finanční služby a ještě tedy prodává plyšáky. Tak, no.
Dobře. My měníme systém odměňování zaměstnanců jednou ročně. Je to teďka od 1. 4.. Tam dokonce jsme zrušili takové to, že tam to bylo tak, že když jste neprodala dostatečný počet těchto produktů, tak vám ještě seškrtávali ze mzdy.
Ale prosím vás, já mám pocit, že teda teď nemluvíme o práci na poště, ale o obchodnících. Já měla pocit, že jste se nechala zaměstnat na poště. A ne v bance nebo v nějakém podomním prodeji.
Já na to odpovím a to jdeme cestou specializovaných přepážek. Ta smlouva a jak funguje naše spolupráce s bankou, ta byla podepsaná před dvěma lety, je platná na 10 let, takže my pokračujeme nějakých ...
Takže to je zase ten pan bývalý generální ředitel, jakže se jmenoval?
Elkán.
Jak?
Elkán.
Elkán. Ano, ten uzavřel tuto velmi zpožďovací smlouvu pro zaměstnance a obtěžující jak pro klienty, tak pro ty zaměstnance.
Nehledám viníky, já hledám řešení.
No, tak já je ráda označím zase. Tak ono to panu Elkánovi stejně může být jedno, když má těch 8 milionů. Takže ...
A to řešení pro prodej doplňkového zboží tedy taky seškrtáváme a finančních produktů jsou specializované přepážky. Tam vznikají velikou rychlostí specializované přepážky a ten cíl je, že v podstatě prodej finančních produktů se postupně, říkám tak do dvou let, můžu říct otevřeně, do dvou let přesune na specializované přepážky. To znamená, vy přijdete na poštu a vidíte toto je přepážka čistě na poštovní služby, tohle to je přepážka na finanční služby a tohle to je přepážka balíkovna, kde máte expresní výdej balíků, čekání do 2,5 minuty.
Ano a prosím vás, já bych se teď zeptala politiků, co tomu říkáte, že tedy pošta, která má tolik práce, že jí nestíhá, oni jí nestíhají, proč tedy mají ještě nabízet finanční služby? A dělat bankovní úředníky? To nám vysvětlete proč jako, pro koho je to výhodné?
Když pošta nedostává ty peníze od toho, od koho by je dostat měla, to znamená od státu a dneska ten dluh je přes 3 miliardy korun, kolik dluží český stát České postě, tak ta pošta musí hledat nejenom, že prodává-li nemovitosti a hledali jiné formy úspory, ale taky se pokoušeli najít jiný způsoby, jak získávat další peníze.
Pan doktor tomu nerozumí.
Tomu nerozumím, protože já tady ještě budu reagovat na slova pana ředitele, jak říkal, že se budou ty specializované oddělení a teďko si představte, že je na poště teď je ten systém vyvolávací systém lístků, ano. Já dostanu lístek a čekám v řadě. Ale k čemu je to dobré, když já mám lístek třeba 30 a přede mnou přijde klient a má lístek 80 a je odbaven. Takže tomu nerozumím.
On jde asi k jiné službě, chápete to. To není podle pořadí.
Ale on pan ředitel říkal, že budou chtít rozdělit, takže ten tam bude mít jenom balíky na starosti, tak deset balíků vezme za den a co bude dělat zbytek dne? Prodávat losy, ale tohle nefunguje.
Jestli bych to mohl doplnit tu svoji odpověď, protože pan doktor mi teďka trošku předběh. Já bych jenom chtěl říct, že toto by měla být nabídka. V zásadě to by měla být nabídka, aby občan dostal nabídku na té České poště, že si teda může vyřídit ještě něco dalšího. Ať je to životní pojištění, pojištění auta a další věci.
A proč prosím vás pěkně, proč to má být nabízeno pokaždé, když jdu na poštu? Si vyzvednout poštu, řekněte, a proč jako, když nejdu do banky?
Ale to je nabídka, to neznamená, že to někomu nutím.
Ano, ale já to musím poslouchat, prosím vás a chudáci ty úředníci, řekněte třeba, paní Suková, vy pracujete na poštovní přepážce. Kolikrát tedy za den řeknete tu nabídku? Vemte si mikrofon, prosím, je vedle vás.
Dobrý večer. Ta nabídka je úplně normální pro nás. My už jsme tak zvyklý na přepážkách a nabízíme skoro každému zákazníkovi.
Takže už to máte zautomatizované.
To je normální. Já dělám na poště 20 let a tak už postupně všechno co přichází ...
A nabízíte co tedy?
Je tam nabídka samozřejmě účtů, většinou pro lidi, kteří jsou v důchodu právě, aby neměli ty problémy, které jsou. To znamená, když jim budou chodit důchody na účet, tak jsou perfektní. Pak samozřejmě pojišťovnictví, jako pojišťovna tam je perfektní teda. To jenom říkám, my máme ...
Vy pracujete dlouho na té přepážce, ale pojďme k tomu, že tam stojí fronta, ano, protože my tady máme, počkejte, paní Danielkovou, prosím dejte mikrofon paní Danielkový. Vy jak dlouho jste čekala na poště?
No, já teda tam, co bydlím, tak tam tři čtvrtě hodiny žádná míra. A musím říct, že jsem byla na Hájích a po hodině a půl jsem jásala, že teda bydlím tam, co bydlím, že teda jenom tři čtvrtě hodiny.
No, takže vážení a o to jde. Ano, tady vidíme klient čeká hodinu, hodinu a tři čtvrtě a si by to bylo mnohem rychlejší, kdybyste nenabízeli tyto služby, ne?
Jestli k tomu můžu ještě něco doplnit. Musíme se na tu poštu kouknout taky dvěma očima. Jednou městská pošta a jednou je vesnická. Ono opravdu na těch menších odlehlých oblastech a vesnicích může být Česká pošta jedinou dostupnou fyzicky bankou, kde si můžou vybrat peníze ze svého účtu.
Ano, ale my mluvíme o všech.
Takže proto říkám, že jdeme cestou specializace a právě v těch velkých poštách nebo ve městech to jednoznačně půjde tou cestou, že bude derikovaná speciální přepážka pro finanční služby, kde bude sedět odborník, přepážkový pracovník, který dělá jenom finanční služby.
Mohu k němu jít nebo nemusím. Prostě tam bude. No a proč si myslíte, že jste čekala tu hodinu a půl nebo jaký dojem to na vás dělalo?
No, tak asi na takový sídliště jedna pošta je strašně málo. Jo, jako vždycky před volbami slibují další pobočku po volbách ticho po pěšině. Ale nedokáži si představit, že teda ten úředník dokáže obsáhnout o tom pojišťovnictví něco, nevím. Nedokážu si to představit.
Paní Suková, to bylo na vás.
Samozřejmě to je nabídka. Nabídka, protože u nás na poště, já pracuji na poště nejkrásnější v Praze, na Moravském Praha 2 a my tam máme specializované samozřejmě přepážky jak na pojišťovnu, tak i na bankovnictví. Takže ode mě to je pouze nabídka. Někdo si přijde pro důchod a já právě říkám, můžete, vidím, že čeká, můžete si založit účet a máme tady přepážku specializovanou, zavolám kolegyně je převezme.
A proč podle vás, řekněte mi, tady jsme slyšeli názor, paní Šimkové, proč vy si myslíte, že tedy je nedostatek zaměstnanců na těch přepážkách? Vy jste tam dost přetíženi.
Musím se přiznat, že opravdu je to velmi náročná práce. Souhlasím s kolegyní bývalou, nádherná. Pokud máte vztah k zákazníkovi, k lidem. A já jsem ta generace, kdy jsem byla ...
A co takhle šéfové, slyšeli jsme 14 zaměstnaců nebo kolik, 40. Na 40 zaměstnanců 11 vedoucích.
U nás to opravdu není. Musím se přiznat, že máme v našich nadřízených fakticky oporu. Já nemohu to...
No odcházejí od vás? Protože průměrná fluktuace na České poště je 26,5 %
Přiznám se, že odcházejí.
A proč odcházejí?
Ale je to z finančních důvodů. Musím se přiznat, opravdu z finančních důvodů. Je to velmi složitá situace.
Ano, tak pan Drtina prosím.
Tady několikrát zaznělo slova o financování. Je potřeba si uvědomit, že v Evropské unii máme 13 zemí, které nedostávají od státu ani korunu. A doručuje se tam. Tady je situace trošku odlišná, protože jak tady bylo zmíněno, máme tady nařízení vlády, stanoveno, že tu bude 3200 poboček. Ano, to je ta největší zátěž České pošty, to největší břemeno, ale současně je to i výhoda. Kdyby tu výhodu dokázala využít a dokázala jí například využít v tom smyslu, že bude tím styčným bodem mezi státem a mezi občanem i v té nejodlehlejší oblasti, a bude zprostředkovávat například to, čemu říkáme egeverment a zkrátka a dobře ten člověk si na poště bude dokázat vyřídit všechno, co se státem potřebuje vyřídit ať už jsou to výpisy, ať už jsou to žádosti a tak dále, tak promění toto břemeno, tento, tuto zátěž ve svou výhodu. Proč toto Česká poště neumí?
No a hlavně otázka je, jak to, že tedy v té Evropě je 13 zemí, které nejsou podporované státem, a vy tady si stěžujete, že máte málo peněz od státu a ještě vám, prosím platíme. On takový obyčejný dopis za 19 korun, protože občan vás za A platí z daní, no jakto a odkud vám jdou peníze, ze státní rozpočtu.
My si právě na platy musíme vydělat úplně sami. Česká pošta si opravdu na platy musí vydělat sama.
No a kam jde těch, dostáváte půl miliardy. Teď vám půjčí o 800 milionů a to máte z čeho?
To je ta univerzální služba.
Ano a to vám dá kdo?
Ne, to jde ze státního rozpočtu a to je objednávka státu.
Takže z daní občanů.
Ale nejde to na platy zaměstnanců České pošty.
No, to je nám jedno, ale z daní občanů a ještě vám potom zaplatím za obyčejný dopis 19 korun. Za doporučený 44 korun, tak jakto, že teda jste v té ztrátě?
Protože ty náklady ty veřejné univerzální služby jsou násobně vyšší než kolik stát za tuto objednávku platí.
Jestli bych to mohl prakticky, nevím kterých 13 zemí to je, ale u nás se doručuje do druhého dne.
Tam taky. Je to Německo, Rakousko, Lucembursko, Maďarsko, Portugalsko, Švédsko.
Ale jsou státy, které doručují jeden týden v sudé dny a druhý týden v liché dny, a samozřejmě to je o jiném rozsahu potom té základní služby, kterou si stát objednává a vy jste řekla, paní Jílková, že stát jim dal půl milionu. Nedal. On jim dluží za roky 2013 a 14.
Já jsem řekla, tak dobře, já to řeknu ročně dostávají půl miliardy.
Ne. Ročně mají slíbeno.
Takže loni nedostali půl miliardy?
Ne nedostali, ne.
Hlavně s velkým zpožděním.
Vy jste loni dostali od státu kolik? Loni.
Za loňský rok 2018, kde jsou všechny náklady na mzdy zatím nula. Protože to dostaneme někdy na začátku roku 2020. To je právě to, že Česká pošta takto předfinancovává rok 2013, 2014, 2018 a první kvartál 2019 a když to sečtu, tak je to předfinancování na úrovni těch 3 miliard, které i kdyby ta pošta byla ve výborný finanční kondici, tak tohle to je prostě obrovská zátěž a chybí to.
No, tak to je ale na politiky. Vážení, já jenom, ne vy už jste hovořil. Já vás jenom poprosím dejte ještě panu Štěrbovi, chtěl hovořit. Kdo tady ještě chtěl z vaší strany hovořit? Ano, prosím.
Já s váma souhlasím, že samozřejmě ten stát vám dluží peníze, jo. Normální člověk, kdyby někdo někomu dlužil peníze, tak okamžitě na něj skočí exekuce. Proč tedy vykonáváte ty služby, když vám ten stát neplatí? Dyť vlastně on tou novelizací toho zákona, který teďko provozujete, porušuje ústavu a dokonce naplňujete jako pošťáci s nima trestnou činnost a legalizaci trestný činnosti.
Ano, tak poprosím o stručnou odpověď, pan senátor.
Můžeme bejt rádi, že Česká pošta je natolik zodpovědná firma a hlavně tedy jejich zaměstnanci, že nestávkují a že doručují. Já nevím, jak byste si to představoval jako, že by prostě přestali pracovat?
No, tak třeba když nevyvíjíte tlak vy politici, chápete. Tak říká pošto vzepři se. Proč vy netlačíte teda na, ale jak tlačíte jako, aby tedy nedlužili peníze stát?
My jsme v Senátu právě projednávali tuto petici za spravedlivou finanční jakoby obměňování.
Dobře, ale to je teď ta petice. Mě zajímá, jak jste třeba loni bojovali tedy, aby Česká pošta dostala peníze.
Rychle to řeknu. V roce 2013 byla proběhal liberalizace poštovního trhu.
Já to vím, pane senátore, ale mě zajímá, co děláte. Jo, jestli vám pomáhají politici.
Je to složité vůbec vysvětlit, pardon, tu situaci, protože většinou politici vědí, že je na poště fronta a nezajímají se, jak je financována. Musím říct, že je to velice těžké vůbec se dobrat k nějakému výsledku. My jsme právě proto udělali občanskou petici, kterou podepsalo 14 tisíc zaměstnanců a občanů, aby se změnily podmínky a zaměstnanci mohli pracovat za dobrý mzdy v dobrých podmínkách.
Ano, tak prosím.
Tak, pěkný večer. Děkuju za slovo. Já jsem přijel z jižního Valašska, z malé obce, kde jsem zastupitelem a kde si tato obec drží svou poštu a jsme za to velmi rádi. Já bych trošku reagoval na pana místopředsedu ohledně té privatizace. Já osobně se jí velmi bojím, protože ono život na vesnici je teď velmi těžký, zavírají se nám obchody, trafiky, hospody. Život na vesnici skomírá nebojím se říct umírá. A pokud funguje třeba v obci obchod, tak je to často jenom díky tomu, že obec ho dotuje. A já si myslím, že kdyby se Česká pošta nebo kdyby se služby poštovní služby v Česku privatizovaly, tak si myslím, že by například v naší obci pošta určitě byla zrušena
Tak, já poprosím velmi stručně.
Není to pravda, podívejte se na situaci v Rakousku, v Německu. V Rakousku je prostě v těch malých vesnicích pošta ale je ve formě toho, že je přičleněná k nějakému tabáku nebo obchodu.
No, ale slyšel jste, pane místopředsedo, že obchody nám mizí, hospody nám mizí.
Paní Jílková, ale to si sem musíte pozvat nějakého vládního politika a vyčíst mu elektronickou evidenci tržeb, která skutečně uzavřela řadu obchodů a hospůdek.
No dobře, ale pokud je to tak, tak kde má být  přifařená ta, rozumíte, soukromá pošta.
Nejdřív musíme tu EET zrušit, vrátit do venkova zase podnikání, malé drobné živnostníky a tím ...
No, to je na dlouho.
A ti pak, mohou provozovat pobočku pošty mnohem levněji, mnohem efektivněji a s daleko lepšími službami pro své občany.
Tak, prosím.
Já kvůli balíkům. Jeden den dostanu SMS, že mi druhej den přivezou balík. Ten druhej den dostanu SMS, že byl uložen na poště. Tak si to přebukuju na počítači, další den mi přijde lístek, že chybou na poště mi to nepřivezli a říkám, zákazníka nezajímají chyby na poště. Zákazníka zajímá to, aby ten balík do ruky dostal. Tak máte chybu v logistice nebo  a přitom tam máte tolik počítačů všude a ještě navíc, navíc pondělí mi přijde SMS večer v osm hodin dvě minuty, že mi  přivezou balík a 8:22 mi přijde ta samá SMS, že mi přivezou ten samej balík a já už ho od dvou dvou hodin mám od odpoledne. Tak mi řekněte, kde je chyba.
Pak je důležitý si uvědomit, že člověk, kterému se toto stane, může tu službu reklamovat, může reklamovat vadnou kvalitu služby a když u České pošty s touto reklamací neuspěje, může se obrátit na nás v námitkovém řízení a my tu reklamaci přezkoumáme. A rozhodneme autoritativně, na čí straně je pravda.
To se ten balík doručí třikrát rychlejš zatím mezi tím, než se to vyřídí.
Tohle musíme změnit. Vy se ani neptejte, to byste paní Jílková opět tady,  jste se vytočila, kolik ten systém, který tohle to všechno řídí včetně těch SMS stál a že není dokončen, tohle to se musí předělat a zároveň, říkám to otevřeně, řidič, který dělá tyhle věci schválně nebo nedoručuje kvalitně, nemám u České pošty co dělat. My máme málo doručovatelů, málo řidičů, ale takovéhle věci jestli se budou dít, z těchto důvodů, tolerovat nebudeme.
Tak, prosím, já  poprosím ještě pana Menšíka. Vy jste vedoucí na poště, tak co byste řekl těm zákazníkům, protože oni k vám chodí, nadávají třeba kvůli tomu balíku do ruky nebo, že jim nepřišel důchod. Jo, tady panu doktorovi třeba klientka nedostala předvolání před soud a tak byla odsouzena.
Bez ní o ní.
Ano, kvůli poště, se ten dopis ztratil. Víte, jak byste vysvětlil zákazníkům, proč se to děje?
Dobrý večer. Já určitě vedoucího pošty dělám už 20 let. A vím, že v současný době v čem je skutečně alfa omega těch problémů, který vznikaj je skutečně nedostatek lidí na České poště. Česká pošta vím, že s tím pracuje, že teď se je spoustu změn, které by měly skutečně zase přitáhnout nazpátek ty dobré pracovníky.
No, ale třeba jsme tady slyšeli, kolik máte vedoucích na některých pobočkách. No tak proč máte tolik vedoucích a jo?
Jako mě to osobně mrzí a je mi skutečně, stydím se za to, že jsou mezi náma i lidi, který skutečně zneužívají něčeho, co není potřeba. A já bych byl rád, pokud skutečně práce baví, tak aby zase přišla do našich řad a já takový lidi mám rád. A rád s nima pracuju a mám rád ve svým týmu, kteří skutečně tu poštu chtěl a chtěj tu poštu budovat a chtěj, aby ta pošta byla dobrá. Těch věcí je, těch těžkostí, co má pošta, je spoustu.
Já poprosím, protože musíme končit. Z Olomouce paní Penažková. Řekněte.
Dobrý večer. No, já bych chtěla hlavně slyšet, kdo bude potrestaný třeba, když mě přišla poukázka pěstounský jako příspěvek na vnuka za týden, jo, datum byl z pracovního úřadu to bylo posláno 11. a poukázka mi přišla 16., kluk měl jet vlastně na hory, nemohla jsem ho ani vybavit, jo. Takže a o těch přepážkách, jo, já chápu, že třeba jsou  přepážkový pracovnice tady třeba přetíženy a tady v Praze, jo, ale v Olomouci, když přijdu vybrat na Šantovku třeba tu poukázku, tak když tam přijdu, tak jsou v provozu 4 okýnka, jo, postupně se to začne zúžovat na jedno.
Protože jste jela až z Olomouce, já vás prosím, abyste potom o vašem případu pohovořila jak s panem generálním ředitelem, tak tady máte regulátora, telekomunikační úřad, ale vidíte, že to jsou opravdu vážné někdy záležitosti. Tady dítě neodjelo na hory nebo nebyl vybaven. Tak, jak byste závěrem prosím stručně, tedy, kdy už jako se dá na tu poštu spolehnout, že?
Tak Česká pošta nejde uzdravit mávnutím kouzelného proutku, protože se musejí ty  změny provést strukturálně. Všechny tyhle věci, které tady byly diskutovány, tak podle mě jsou velice jako žhavé a řeší se.
A kam si tedy máme stěžovat, víte co, tak pojďme tak vy to chystáte, zlepšujete.
Stěžujte si přímo mě, já jsem tady od toho, abych to změnil, jo.
Ne, počkejte, vám, tak to byste nemohl potom už dělat generálního ředitele, to byste jenom odpovídal. Ale kam si mají občané stěžovat, protože když si stěžují na těch pobočkách, tak je to k ničemu. Aby se jo, sjednal ten pořádek.
Určitě si stěžujte na těch pobočkách.
Ale říkám vám, tam s tím nic nenadělají.
To si nemyslím jako, to jsou samozřejmě případy, kde se to děje.
Já jsem si byla stěžovat a pan vedoucí řekl, že to teda vyřídil a že ten doručovatel si to tam nechal týden ležet někde na stole.
Tak, vážení, já bohužel musím končit, ale kam si máme stěžovat, aby to mělo význam?
V okamžiku, kdy se toto stane, kdy ta služba není poskytnuta tak, jak má, podejte stížnost, podejte reklamaci.
Ale kam?
Reklamaci České poště, potom námitku k nám.
Dá se podat elektronicky, no tak ale taky někdo nemá. Takže na ředitelství České pošty. Milí diváci, já musím bohužel končit. Už přetahuju, kam máme si stěžovat?
Dobrý večer. Já ...
Ne já už nemám čas, já myslela, že nám poradíte, kam, já už přetahuju.
Já bych chtěl závěrem říct, že Česká pošta má i spoustu tisíců spokojených zákazníků, kteří nejsou lenivý nám napsat a poděkovat.
Ne, prosím vás pěkně, my jsme tady proto, my děkujeme, děkujeme závěrem všem doručovatelům a pošťákům. Jistě i vy, kteří dělají poctivě svou práci, ale bohužel těch stížností na Českou poštu přibývá, to je realita. Pan generální ředitel to vyřeší. Říká. A máme si stěžovat tedy na tu poštu. Milí diváci, já už hrozně přetahuju. Příští týden sexuální zneužívání, pedofilové na internetu, podle vás vypořádává se církev rázně se sexuálními skandály? Přihlaste se na telefonu 261 137 766 nebo na e-mailu mateslovo@ceskatelevize.cz. Milí diváci, já na vás myslím, to víte a vy taky víte, že ve čtvrtek máte slovo. Na shledanou. Děkuju.
